# -*- mode: mandoku-view; -*-
#+TITLE: 古樂苑
#+DATE: 2015-08-25 00:38:31.297616
#+PROPERTY: ID KR4h0119
#+PROPERTY: BASEEDITION WYG    
#+PROPERTY: JUAN 卷三十八
<pb:KR4h0119_WYG_038-1a>¶
欽定四庫全書¶
　古樂苑巻三十八¶
　　　　　　　　　　　　明　梅鼎祚　編¶
　雜曲歌辭(梁/)¶
　　　東飛伯勞歌(一云紹古歌玉臺/藝文樂府作古辭)梁武帝¶
東飛伯勞西飛鷰黄姑織女時相見誰家兒女對門居¶
開顔發豔照里閭南牕北牖桂月光羅帷綺帳脂粉香¶
女兒年幾十五六窈窕無雙顔如玉三春巳暮花從風¶
<pb:KR4h0119_WYG_038-1b>¶
空留可憐誰與同¶
　　　同前(二首英華/作紹古歌)　　　　　梁簡文帝¶
翻階蛺蝶戀花情容華飛燕相逢迎誰家總角岐路隂¶
裁紅㸃翠愁人心天牕綺井曖徘徊珠簾玉篋明鏡臺¶
可憐年幾十三四工歌巧舞入人意白日西落楊柳垂¶
含情弄態兩相知¶
西飛迷雀東羈雉倡樓秦女乍相值誰家妖麗鄰中止¶
輕粧薄粉光閭里網户珠綴曲瓊鉤芳茵翠被香氣流¶
<pb:KR4h0119_WYG_038-2a>¶
少年年幾方三六含嬌聚態傾人目餘香落蕊坐相催¶
可憐絶世誰為媒(一作為/誰媒)¶
　　　同前(題云擬古應教/英華作簡文帝)　　　　劉孝威¶
雙棲翡翠兩鴛鴦巫雲洛月乍相望誰家妖冶折花枝¶
衫長釧動任風吹金鋪玉鎖瑠璃扉花鈿寶鏡織成衣¶
美人年幾可十餘含羞騁笑斂風裾珠丸出彈不可追¶
空留可憐持與誰(衫長句一作蛾眉&KR1863;睇使情移金作/青玉作緑花鈿句作瓊筵玉笥金縷)¶
(衣/)¶
<pb:KR4h0119_WYG_038-2b>¶
　　　同前　　　　　　　　　陳後主¶
池側鴛鴦春日鶯緑珠絳樹相逢迎誰家佳麗過淇上¶
翠釵綺袖波中漾雕軒繡户花恒發珠簾玉砌移明月¶
年時二七猶未笄轉顧流盻髩鬟低風飛蕊落將何故¶
可惜可憐空擲度(將一/作時)¶
　　　同前　　　　　　　　　陸瑜¶
西王青鳥秦女鸞姮娥婺女慣相看誰家玉顔窺上路¶
粉色衣香雜風度九重樓檻芙蓉華四鄰照鏡菱茭花¶
<pb:KR4h0119_WYG_038-3a>¶
新粧年幾纔三五隠幔藏羞臨網户然香氣歇不飛煙¶
空留可憐年一年¶
　　　同前(一作紹/古歌)　　　　　　　江總¶
南飛烏鵲北飛鴻弄玉蘭香時㑹同誰家可憐出牕牖¶
春心百媚勝楊柳銀牀金屋挂流蘇寶鏡玉釵横珊瑚¶
年時二八新紅臉宜笑宜歌羞更斂風花一去杳不歸¶
秪為無雙惜舞衣¶
　　　同前　　　　　　　　　　隋辛德源¶
<pb:KR4h0119_WYG_038-3b>¶
合歡芳樹連理枝荆王神女乍相隨誰家妖豔蕩輕舟¶
含嬌轉盻騁風流犀栧蘭橈翠羽蓋雲羅霧縠蓮花帶¶
女兒年幾十六七玉面新粧映朝日落花從風俄度春¶
空留可憐何處新¶
　　　河中之水歌(藝文作/古辭)　　　　梁武帝¶
河中之水向東流洛陽女兒名莫愁莫愁十三能織綺¶
十四採桑南陌頭十五嫁為盧家婦十六生兒字阿侯¶
盧家蘭室桂為梁中有鬱金蘇合香頭上金釵十二行¶
<pb:KR4h0119_WYG_038-4a>¶
足下絲履五文章珊瑚掛鏡爛生光平頭奴子擎履箱¶
人生富貴何所望恨不早嫁東家王(擎一/作提)¶
　　　閶闔篇(張衡西京賦曰表嶢闕於閶闔閶闔天/門也立高闕以象之薛綜云紫微宫門)¶
　　　　(名曰閶闔也閶/闔篇蓋出於此)　　　　　梁武帝¶
西漢本佳妍金馬望甘泉衛尉屯兵上期門曉漏傳猶¶
重河東賦欲知追神仙羽騎凌雲轉閶闔帶空懸長旗¶
掃月窟鳯迹輾星躔但使丹砂就能令億萬年¶
　　　上林　　　　　　　　　　梁昭明太子統¶
<pb:KR4h0119_WYG_038-4b>¶
千金騕褭騎萬斤流水車爭遊上林裏高蓋逗春華(裏/一)¶
(作/苑)¶
　　　大言(許彦周詩話曰樂府記大言小言詩録昭/明辭而不書始於宋玉何也豈誤耶有説)¶
　　　　(耶按此則大言細言在宋時亦巳載樂府矣/詩家直説曰宋玉大言賦并吞四夷飲枯河)¶
　　　　(海跂越九州無所容止小言賦無内之中微/物生焉比之無象言之無名視之則渺渺望)¶
　　　　(之則㝠㝠離婁為之歎悶神明不能察其情/二賦出於列子皆有託寓梁昭明太子大言)¶
　　　　(詩細言詩雖祖宋玉而無/謂君臣賡和以文為戲)　梁昭明太子統(下/同)¶
觀修鵾其若轍鮒視滄海之如濫觴經二儀而跼蹐跨¶
<pb:KR4h0119_WYG_038-5a>¶
六合以翺翔¶
　　　細言¶
坐卧鄰空塵憑附蟭螟翼越咫尺而三秋度毫氂而九¶
息¶
　　　大言(並應/令)　　　　　　　　沈約(下/同)¶
隘此大汛庭方知九垓局窮天豈彌指盡地不容足¶
　　　細言¶
開館尺棰餘築榭微塵裏蝸角列州縣毫端建朝市¶
<pb:KR4h0119_WYG_038-5b>¶
　　　大言　　　　　　　　　　王錫(下/同)¶
欲遊五嶽迫不得申杖千里之木鱠横海之鱗¶
　　　細言¶
㝠㝠藹藹離朱不辯其實步蝸角而三伏經針孔而千¶
日¶
　　　大言　　　　　　　　　　王規(下/同)¶
俯身望日入下視見星羅嘘八風而為氣吹四海而揚¶
波¶
<pb:KR4h0119_WYG_038-6a>¶
　　　細言¶
針鋒於焉止息髪杪可以翱翔蚊眉深而易阻蟻目曠¶
而難航¶
　　　大言　　　　　　　　　張纘(下/同)¶
河流既竭日月俱騰罝羅微物動落雲鵬¶
　　　細言¶
遨遊蟻目辨輕塵蚊睫成宇蝨如輪¶
　　　大言　　　　　　　　　殷鈞(下/同)¶
<pb:KR4h0119_WYG_038-6b>¶
噫氣為風揮汗成雨聊灼戴山龜欲持探邃古¶
　　　細言¶
汎舟毛滴海為政蝸牛國逍遥輕塵上指辰問南北¶
　　　春江行(唐郭元振曰春/江巴女曲也)　　　梁簡文帝¶
客行秪念路相爭渡京口誰知堤上人拭淚空搖手¶
　　　桃花曲(一作蕭/子顯)　　　　　　梁簡文帝¶
但使新花豔得間美人簪何須論後實怨結子瑕心¶
　　　金樂歌(通志作/今樂歌)　　　　　　梁簡文帝¶
<pb:KR4h0119_WYG_038-7a>¶
槐香欲覆井楊栁正藏鵶山鑪當無比玉構火牕賒牀¶
頭辟繩結鏡上領巾斜鐵鑊種梁子銅樞生棗花開門¶
抛水柱城按特言家(當一作好/柱一作信)¶
　　　同前(集云歌/曲名詩)　　　　　　元帝¶
啼烏怨别偶曙鳥憶離家石闕題書字金燈飄落花東¶
方曉星沒西山晩日斜縠衫迴廣袖團扇掩輕紗暫借¶
青驄馬來送黄牛車(沒一/作渡)¶
　　　同前　　　　　　　　　房篆¶
<pb:KR4h0119_WYG_038-7b>¶
前溪流碧水後渚映青天登臺臨寶鏡開牕對綺錢玉¶
顔光粉色羅袖拂金鈿春風散輕蝶明月映新蓮摘花¶
競時侣催指及芳年¶
　　　采菊篇　　　　　　　　梁簡文帝¶
月精麗草散秋株洛陽少婦絶妍姝相喚提筐采菊珠¶
朝起露濕霑羅襦東方千騎從驪駒豈不下山逢故夫¶
(喚一作呼/豈一作更)¶
　　　茱萸女　　　　　　　　梁簡文帝¶
<pb:KR4h0119_WYG_038-8a>¶
茱萸生狹斜結子復銜花遇逢纎手摘濫得映鉛華雜¶
與鬟簪挿偶逐鬢鈿斜東西爭贈玉縱横來問家不無¶
夫婿馬空駐使君車¶
　　　愛妾換馬(樂府解題曰愛妾换馬舊説淮南王/所作疑淮南王即劉安也古辭今不)¶
　　　　(傳以題云和/人  妾換馬)　　　　　梁簡文帝¶
功名幸多種何事苦生離誰言似白玉定是媿青驪必¶
取匣中釧迴作飾金羈真成恨不巳願得路傍兒¶
　　　同前(題云和/王竟陵)　　　　　　劉孝威¶
<pb:KR4h0119_WYG_038-8b>¶
驄馬出樓蘭一步九盤桓小史贖金絡良工送玉鞍龍¶
驂來甚易烏孫去實難麟膠妾猶有請為急弦彈¶
　　　同前　　　　　　　　　庾肩吾¶
渥水出騰駒湘川實應圖來從西北道去逐東南隅琴¶
聲悲玉匣山路泣蘼蕪似鹿將含笑千金㑹不俱¶
　　　同前　　　　　　　　　隋僧法宣¶
朱鬛飾金鑣紅粧束素腰似雲來躞蹀如雪去飄颻桃¶
花含淺汗柳葉帶餘嬌騁先將獨立雙絶不俱標¶
<pb:KR4h0119_WYG_038-9a>¶
　　　行幸甘泉宫(漢書武帝太始三年/正月行幸甘泉宫)¶
　　　　　　　　　　　　　　梁簡文帝¶
雉歸海水寂裘來重譯通吉行五十里隨處宿離宫鼓¶
聲恒入地塵飛上暗空尚書隨豹尾太史逐相風銅鳴¶
周國鐩旗曳楚雲虹倖臣射覆罷從妓新歌終董桃拜¶
金紫賢妻侍禁中不羨神仙侣排煙逐駕鴻(尚一作赦/妓一作騎)¶
　　　同前(題末有/歌字)　　　　　　劉孝威¶
漢家迎夏畢避暑甘泉宫棧車鳴里鼓駟馬駕相風校¶
<pb:KR4h0119_WYG_038-9b>¶
尉烏桓騎待制樓煩弓後旌猶五柞前笳度九嵕才人¶
豹尾内御酒屬車中輦迴百子閣扇動七輪風鳴鐘休¶
衛士披圖召後宫材官促校獵涼秋戲射熊(凉秋一/作秋來)¶
　　　名士悦傾城(題云和湘東王/藝文作昭明非)　梁簡文帝¶
美人稱絶世麗色譬花叢雖居李城北住在宋家東教¶
歌公主第學舞漢成宫多遊淇水上好在鳯樓中履高¶
疑上砌裾開特畏風衫輕見跳脱珠概雜青蟲垂絲遶¶
帷幔落日度房櫳粧牕隔柳色井水照桃紅非憐江浦¶
<pb:KR4h0119_WYG_038-10a>¶
珮羞使春閨空(住在一作往來/江浦一作交甫)¶
　　　同前(題云敬酬劉長史/詠名士悦傾城)　　　劉緩¶
不信巫山女不信洛川神何關别有物還是傾城人經¶
共陳王戲曽與宋家鄰未嫁先名玉來時本姓秦粉光¶
猶似面朱色不勝唇遥見疑花發聞香知異春釵長逐¶
鬟髲袜小稱腰身夜夜言嬌盡日日態還新工傾荀奉¶
倩能迷石季倫上客徒留目不見正横陳(髲一/作鬢)¶
　　　獨處怨(司馬相如美人賦曰芳香郁烈黼帳高/張有女獨處婉然在牀乃歌曰獨處室)¶
<pb:KR4h0119_WYG_038-10b>¶
　　　　(兮廓無依思佳人兮情傷悲獨/處怨蓋取諸此一作獨處愁)¶
　　　　　　　　　　　　　　　梁簡文帝¶
獨處恒多怨開幕試臨風彈棊鏡奩上傅粉高樓中自¶
君征馬去音信不曽通只恐金屏掩明年巳復空(君一/作從)¶
　　　樹中草(一作蕭/子顯)　　　　　　梁簡文帝¶
幸有青袍色聊因翠幄凋雖間珊瑚蔕非是合歡條¶
　　　半路溪(樂府作/元帝)　　　　　　梁簡文帝¶
相逢半路溪隔溪猶不渡望望判知是翩翩識行步摘¶
<pb:KR4h0119_WYG_038-11a>¶
贈蘭澤芳欲表同心句先將動舊情恐君疑妾妬(將一/作持)¶
　　　春情曲(詞品曰梁簡文春情曲似七言律而末/句又用五言王無功亦有此體又唐律)¶
　　　　(之祖而唐辭瑞鷓鴣格韻似之今按其集題/云春情初不言曲且陳隋人亦多春情詩楊)¶
　　　　(氏或别有據/聊附于此)　　　　　梁簡文帝¶
蝶黄花紫燕相追楊低柳合露塵飛巳見垂鈎挂緑樹¶
誠知淇水霑羅衣兩童夾車問不巳五馬城南猶未歸¶
鶯啼春欲駛無為空掩扉¶
　　　倡樓怨節(宋鄭樵樂府遺聲怨思二十五曲有/倡樓怨簡文又有倡婦怨情十二韻)¶
<pb:KR4h0119_WYG_038-11b>¶
　　　　(詩不/録)　　　　　　　　梁簡文帝¶
朝日斜來照户春鳥爭飛出林片光片影皆麗一聲一¶
轉煎心上林紛紛花落淇水漠漠苔浮年馳節流易盡¶
何為忍憶含羞(此疑/二首)¶
　　　金閨思(按閨思閨怨或叙棄捐或陳征戍大畧/皆懷逺傷離之意魏曹植有閨情詩至)¶
　　　　(梁陳間始為此題唐益多擬作矣郭左諸家/俱不見載樂府遺聲有閨思閨怨秋閨怨今)¶
　　　　(從之其他/各以類附)　　　　　　梁簡文帝¶
遊子久不返妾身當何依日移孤影動羞覩燕雙飛¶
<pb:KR4h0119_WYG_038-12a>¶
自君之别矣不復染膏脂南風送歸雁聊以寄相思¶
　　　閨思　　　　　　　　　梁范雲¶
春草醉春煙深閨人獨眠積恨顔將老相思心欲然幾¶
囘明月夜飛夢到郎邊¶
　　　同前　　　　　　　　　隋羅愛愛¶
幾當孤月夜遥望七香車羅帶因腰緩金釵逐髩斜¶
　　　春閨思　　　　　　　　梁蕭子顯¶
金羈遊俠子綺機離思妾春度人不歸望花盡成葉¶
<pb:KR4h0119_WYG_038-12b>¶
　　　秋閨夜思　　　　　　　梁簡文帝¶
非關長信别詎是良人征九重忽不見萬恨滿心生夕¶
門掩魚鑰宵牀悲畫屏迴月臨牕渡吟蟲繞砌鳴初霜¶
霣細葉秋風驅亂螢故粧猶累日新衣製未成欲知妾¶
不寐城外搗砧聲(驅一/作吹)¶
　　　閨怨(玉臺作蕭綸題云/代秋胡婦閨怨)　　　梁元帝¶
蕩子從遊宦思妾守房櫳塵鏡朝朝掩寒衾夜夜空若¶
非新有悦何事久西東知人相憶否淚盡夢啼中¶
<pb:KR4h0119_WYG_038-13a>¶
　　　同前(二首/)　　　　　　　吳均¶
胡笳屢悽斷征蓬未肯還妾坐江之介君戍小長安相¶
去三千里參商書信難四時無人見誰復重羅紈¶
春草可攬結妾心正斷絶緑髩愁中改紅顔啼裏滅非¶
獨淚成珠亦見珠成血願為飛鵲鏡翩翩照離别(飛鵲/一作)¶
(雙/鵠)¶
　　　同前　　　　　　　　　劉孝儀¶
本無金屋寵長作玉階悲一乖西北麗寧復城南期永¶
<pb:KR4h0119_WYG_038-13b>¶
巷愁無歇應門閉有時空勞織素巧徒為團扇辭匡牀¶
終不共何由横自私(歇玉臺/作盡)¶
　　　同前　　　　　　　　　　陸罩¶
自憐斷帶日偏恨分釵時留步惜餘影含意結愁眉徒¶
知今異昔空使怨成思欲以别離思獨向蘼蕪悲¶
　　　同前(一云和隂梁州/雜怨今從藝文)　　　　鄧鏗¶
暫别猶添恨何忍别經時叢桂頻銷葉庭樹幾攀枝君¶
言妾貌改妾畏君心移終須一相見併得兩相知¶
<pb:KR4h0119_WYG_038-14a>¶
　　　同前(題云閨/怨篇)　　　　　　陳江總¶
寂寂青樓大道邊紛紛白雪綺窻前池上鴛鴦不獨自¶
帳中蘇合還空然屏風有意障明月燈火無情照獨眠¶
遼西水凍春應少薊北鴻來路幾千願君關山及早度¶
念妾桃李片時妍¶
　　　同前(藝文作江總次閨怨篇下玉/臺作梁簡文和蕭子顯眷别)¶
蜘蛛作絲滿帳中芳草結葉當行路紅臉脈脈一生啼¶
黄鳥飛飛有時度故人雖故昔經新新人雖新復應故¶
<pb:KR4h0119_WYG_038-14b>¶
　　　同前　　　　　　　　　陳呉思𤣥¶
金風響洞房佳人心自傷淚隨明月下愁逐漏聲長燈¶
前羞獨鵠枕上怨孤凰自覺鴛帷冷誰憐珠被涼¶
　　　同前　　　　　　　　　周庾信¶
明鏡圓花發空房故怨多幾年留織女還應聽渡河¶
　　　春閨怨　　　　　　　　梁王僧孺¶
愁來不理鬢春至更攢眉悲看蛺蝶粉泣望蜘蛛絲月¶
映寒蛩褥風吹翡翠帷飛鱗難託意駛翼不銜辭(銜一/作綴)¶
<pb:KR4h0119_WYG_038-15a>¶
　　　同前　　　　　　　　　　呉孜¶
玉關信使斷借問不相諳春光太無意窺牕來見參分¶
與光音絶忽值日東南柳枝皆嬲燕桑葉復催蠶物色¶
頓如此孀居自不堪¶
　　　秋閨怨　　　　　　　　　梁王僧孺¶
斜光隠西壁暮雀上南枝風來秋扇屏月出夜燈吹深¶
心起百際遥淚非一垂徒勞妾辛昔終言君不知¶
　　　同前(二首一云閨/怨今從玉臺)　　　　　何遜¶
<pb:KR4h0119_WYG_038-15b>¶
竹葉響南牕月光照東壁誰知夜獨覺枕前雙淚滴¶
閨閣行人斷房櫳月影斜誰能北牕下獨對後園花(集/作)¶
(誰知北牕下/猶對後園花)¶
　　　同前　　　　　　　　　　陳隂鏗¶
獨眠雖巳慣秋來只自愁火籠恒煖脚行障鎮牀頭眉¶
含黛俱斂啼將粉共流誰能無别恨唯守一空樓¶
　　　離閨怨(題云和蕭/諮謙岑)　　　　　梁何遜¶
曉河沒高棟斜月半空庭牕中度落葉簾外隔飛螢含¶
<pb:KR4h0119_WYG_038-16a>¶
情下翠帳掩涕閉金屏昔期今未返春草寒復青思君¶
無轉易何異北辰星(情一作悲/涕一作泣)¶
　　　空閨怨　　　　　　　　陳江總¶
蕩妻怨獨守盧姬傷獨居瑟上調絃落機中織素餘自¶
羞淚無燥翻覺夢成虚復嗟長信閣寂寂往來疎¶
　　　南征閨怨　　　　　　　陳隂鏗¶
湘水舊言深征客理難尋獨愁無處道長悲不自禁逢¶
人憎解佩來鴻懶聽音唯當有夜鵲南飛似妾心(來鴻/一作)¶
<pb:KR4h0119_WYG_038-16b>¶
(從/來)¶
　　　山家閨怨　　　　　　　陳張正見¶
王孫春好遊雲鬢不勝愁離鴻暫罷曲别路巳經秋山¶
中桂花晩勿為俗人留¶
　　　同前　　　　　　　　　李爽¶
山中多早梅荆扉達曙開竹巾君自拆荷衣誰為裁行¶
雲無處所人住在陽臺¶
　　　晚棲烏(文苑英華作樂府姑從之/隋虞世基有晚飛烏不録)¶
<pb:KR4h0119_WYG_038-17a>¶
　　　　　　　　　　　　　　梁元帝¶
日暮連翩翼俱向上林棲風多前鳥駛雲暗後羣迷路¶
逺聲難徹飛斜行未齊應從故鄉返幾過入蘭閨借問¶
倡樓妾何如蕩子妻¶
　　　攜手曲(攜手曲梁沈約所制也樂府解題曰攜/手曲言攜手行樂恐芳時不留君思將)¶
　　　　(歇/也)　　　　　　　　　梁沈約¶
捨轡下雕輅更衣奉玉牀聨簪映秋水開鏡比春粧所¶
畏紅顔促君恩不可長鵁冠且容裔豈吝桂枝亡(聨一/作斜)¶
<pb:KR4h0119_WYG_038-17b>¶
　　　同前　　　　　　　　　呉均¶
豔裔陽之春攜手清洛濵雞鳴上林苑薄暮小平津長¶
裾藻白日廣袖帶芳塵故交一如此新知詎憶人¶
　　　夜夜曲(二首北斗一首一作簡文夜夜曲梁沈/約所作也樂府解題曰夜夜曲傷獨處)¶
　　　　(也/)　　　　　　　　　梁沈約¶
河漢縱且横北斗横復直星漢空如此寧知心有憶孤¶
燈曖不明寒機曉猶織零淚向誰道雞鳴徒歎息¶
北斗闌干去夜夜心獨傷月輝横射枕燈光半隠牀¶
<pb:KR4h0119_WYG_038-18a>¶
　　　同前(二首後首樂府無名氏玉臺作/簡文題云擬沈隠侯故附約後)¶
　　　　　　　　　　　　　　簡文帝¶
靄靄夜中霜河開向曉光枕啼常帶粉身眠不著牀蘭¶
膏盡更益薫罏滅復香但問愁多少便知夜短長¶
愁人夜獨傷滅燭卧蘭房秪恐多情月旋來照妾牀¶
　　　樂未央　　　　　　　　梁沈約¶
億舜日萬堯年詠湛露歌採蓮願雜百和氣宛轉金鑪¶
前¶
<pb:KR4h0119_WYG_038-18b>¶
　　　六憶詩(四首/)　　　　　　梁沈約¶
憶來時灼灼上堦墀勤勤叙離别慊慊道相思相看常¶
不足相見乃忘飢¶
憶坐時㸃㸃羅帳前或歌四五曲或弄兩三弦笑時應¶
無比嗔時更可憐¶
憶食時臨盤動容色欲坐復羞坐欲食復羞食含哺如¶
不飢擎甌似無力¶
憶眠時人眠彊未眠解羅不待勸就枕更須牽復恐傍¶
<pb:KR4h0119_WYG_038-19a>¶
人見嬌羞在燭前¶
　　　雜憶詩(二首見隋遺録題云效劉孝綽雜憶詩/按劉集無此詩惟沈約有六憶詞品作)¶
　　　　(煬帝夜飲/朝眠曲)　　　　　　隋煬帝¶
憶睡時待來剛不來卸粧仍索伴解佩更相催博山思¶
結夢沈水未成灰¶
憶起時投籖初報曉被惹香黛殘枕隠金釵裊笑動林¶
中烏除却司晨鳥(笑動林中烏一/作笑動上林中)¶
　　　征怨　　　　　　　　　梁江淹¶
<pb:KR4h0119_WYG_038-19b>¶
蕩子從征久鳳樓簫管閒獨枕凋雲鬢孤燈損玉顔何¶
日邊塵淨庭前征馬還¶
　　　同前　　　　　　　　　丘遲¶
清歌自信妍雅舞空僊僊耳中解明月頭上落金鈿雀¶
飛且近逺暮入綺牕前魚戲雖南北終還荷葉邊惟見¶
君行久新年非故年¶
　　　登城怨　　　　　　　　梁范雲¶
楚妃歌脩竹漢女奏幽蘭獨以閨中笑豈知城上寒¶
<pb:KR4h0119_WYG_038-20a>¶
　　　登高臺　　　　　　　　　梁王僧孺¶
試出金華殿聊登銅雀臺九路平如掌千門洞巳開軒¶
車映日過簫管逐風來若非邯鄲美便是洛陽才(掌一/作砥)¶
　　　同前(題云宫殿名/登高臺詩)　　　　　陳祖孫登¶
獨有相思意聊敞鳳皇臺蓮披香稍上月明光正來離¶
鵠將雲散飛花似雪迴遥思竹林友前牕夜夜開(鵠一/作鶴)¶
(古通/用)¶
　　　滄海雀　　　　　　　　　梁張率¶
<pb:KR4h0119_WYG_038-20b>¶
大雀與黄口來自滄海區清晨啄原粒日夕依野株雖¶
憂鷙鳥擊長懷沸鼎虞況復隨時起翻飛不可拘寄言¶
挾彈子莫賤隋侯珠¶
　　　清涼　　　　　　　　　梁張率¶
登臺待初景帳殿藹餘晨羅帳夕風濟清氣尚波人長¶
簟涼可仰平莞温未親幸願同枕席為君横自陳¶
　　　芳林篇　　　　　　　　梁柳惲¶
芳林曄兮發朱榮時既晩兮隨風零隨風零兮返無期¶
<pb:KR4h0119_WYG_038-21a>¶
安得陽華遺所思¶
　　　起夜來(樂府解題曰起夜來其辭/意猶念疇昔思君之來也)¶
　　　　　　　　　　　　　　　梁柳惲¶
城南斷車騎閣道覆青埃露華光翠網月影入蘭臺洞¶
房且莫掩應門或復開颯颯秋桂響非君起夜來¶
　　　獨不見(樂府解題曰獨不見/傷思而不得見也)　梁柳惲¶
别島望雲臺天淵臨水殿芳草生未積春花落如霰出¶
從張公子還過趙飛燕奉箒長信宫誰知獨不見¶
<pb:KR4h0119_WYG_038-21b>¶
　　　同前　　　　　　　　　王訓¶
日晩宜春暮風軟上林朝對酒近初節開樓蕩夜嬌石¶
橋通小澗竹路上青霄持底誰見許長愁成細腰¶
　　　同前　　　　　　　　　劉孝威¶
夫婿結纓簪偏蒙漢寵深中人引卧内副車遊上林綬¶
染瑯琊草蟬鑄武威金分家移甲第留妾住河隂獨寢¶
鴛鴦被自理鳳皇琴誰憐雙玉筯流面復流襟¶
　　　送歸曲　　　　　　　　梁呉均¶
<pb:KR4h0119_WYG_038-22a>¶
送子獨南歸攬衣空閔黙關山晝欲暗河氷夜向塞燕¶
至他人鄉鴈去還誰國寄子兩行書分明達濟北¶
　　　秦王巻衣(樂府解題曰秦王巻衣言咸陽春景/及宫闕之美秦王巻衣以贈所歡也)¶
　　　　　　　　　　　　　　梁呉均¶
咸陽春草芳秦帝巻衣裳玉檢茱萸匣金泥蘇合香初¶
芳薫複帳餘輝耀玉牀當須晏朝罷持此贈龍陽(龍一/作華)¶
　　　妾安所居　　　　　　　梁呉均¶
賤妾先有寵蛾眉進不遲一從西北麗無復城南期何¶
<pb:KR4h0119_WYG_038-22b>¶
因暫豔逸豈為乏妍姿徒有黄昏望寧遇青樓時惟惜¶
應門掩方餘永巷悲匡牀終不共何由横自私(因一/作用)¶
　　　大垂手(樂府解題曰大垂于小垂手皆言舞而/埀其手也隋江總婦病行曰夫婿府中)¶
　　　　(趨誰能大垂手是也又獨揺手亦與此/同此與小垂手二首藝文作簡文帝)¶
　　　　　　　　　　　　　　梁呉均¶
垂手忽迢迢飛燕掌中嬌羅衫恣風引輕帶任情揺詎¶
似長沙地促舞不囘腰¶
　　　小埀手　　　　　　　　梁呉均¶
<pb:KR4h0119_WYG_038-23a>¶
舞女出西秦躡影舞陽春且復小埀手廣袖拂紅塵折¶
腰應兩笛頓足轉雙巾蛾眉與曼臉見此空愁人¶
　　　夾樹　　　　　　　　　梁呉均¶
桂樹夾長陂復值清風吹氛氲揉芳葉連綿交密枝能¶
迎春露㸃不逐秋風移願君長惠愛當使嵗寒知¶
　　　城上麻　　　　　　　　梁呉均¶
麻生滿城頭麻葉落城溝麻莖左右披溝水東西流少¶
年感恩命奉劒事西周但令直心盡何用返封侯¶
<pb:KR4h0119_WYG_038-23b>¶
　　　邊城將(四首/)　　　　　　梁呉均¶
塞外何紛紛胡騎欲成羣爾時始應募來投霍冠軍刀¶
含四尺影劒抱七星文袖間血灑地車中旌拂雲輕軀¶
如未殯終當厚報君¶
僕本邊城將馳射靈關下箭銜鴈門石氣振武安瓦勲¶
輕賞廢丘名高拜横野留書應鑿楹傳功須勒社徒傾¶
七尺命酬恩終自寡¶
聞君報一飱逺送出平野玉標丹霞劍金絡豔光馬高¶
<pb:KR4h0119_WYG_038-24a>¶
旗入漢飛長鞭歴地寫曙星海中出曉月山頭下嵗晏¶
坐論功自有思臣者¶
臨淄重蹴踘曲城好撃刺不要身後名專騁眼前智君¶
看班定逺立功不負義掣拽二丈旗躑躅雙鳬騎但問¶
相知否死生無險易¶
　　　春怨　　　　　　　　　梁呉均¶
四時如湍水飛奔兢迴復夜鳥響嚶嚶朝花照煜煜厭¶
見花成子多看筍成竹萬里斷音書十載異栖宿積愁¶
<pb:KR4h0119_WYG_038-24b>¶
落芳鬢長啼壞美目君去往榆關妾留住函谷唯對昔¶
耶房如愧蜘蛛屋獨喚響相酬還持影自逐象牀易氊¶
簟羅衣變單複幾過度風霜猶能保㷀獨(成一/作為)¶
　　　江潭怨(一作贈/别新林)　　　　　　梁呉均¶
僕本幽并兒抱劒事邊陲風亂青絲絡霧染黄金羈天¶
子既無賞公卿竟不知去去歸去來還傾鸚鵡杯氣為¶
故交絶心為新知開但令寸心是何須銅雀臺¶
　　　邊城思　　　　　　　　　梁何遜¶
<pb:KR4h0119_WYG_038-25a>¶
柳黄未吐葉水緑半含苔春色邊城動客思故鄉來¶
　　　南征曲　　　　　　　　梁蕭子顯¶
櫂歌來揚女操舟驚越人圖蛟怯水伯照鷁竦江神¶
　　　同前(題云/南征)　　　　　　　陳蘇子卿¶
一朝遊桂水萬里别長安故鄉夢中近邊愁酒上寛劍¶
鋒但須利戎衣不畏單南中地氣暖少婦莫愁寒¶
　　　春思(按李白集春思秋思並編入樂府/蕭子雲巳有此豈白亦擬梁人邪)¶
　　　　　　　　　　　　　　梁蕭子雲¶
<pb:KR4h0119_WYG_038-25b>¶
春風蕩羅帳餘花落鏡奩池荷正捲葉庭柳復埀簷竹¶
柏君自改團扇妾方嫌誰能憐故素終為泣新縑(簷一/作簾)¶
　　　秋思(顔氏家訓曰蘭陵蕭慤工於篇什嘗有秋/思詩云芙蓉露下落楊柳月中疎時人未)¶
　　　　(之賞也吾愛其蕭散宛然在目潁川荀仲舉/瑯琊諸葛漢亦以為爾而盧思道之徒雅所)¶
　　　　(不/愜)　　　　　　　　　北齊蕭慤¶
清波收潦日華林鳴籟初芙蓉露下落楊柳月中疎燕¶
幃緗綺被趙帶流黄裾相思阻音息結夢感離居(息玉/臺作)¶
(信/)¶
<pb:KR4h0119_WYG_038-26a>¶
　　　雜曲(二首/)　　　　　　　梁王筠¶
烏還夜巳逼蟲飛曉尚賒桂月徒留影蘭燈空結花(烏/一)¶
(作/鳥)¶
可憐洛城東芳樹揺春風丹霞映白日細雨帶輕虹¶
　　　同前(江摠徐/陵同賦)　　　　　　陳傅縡¶
新人新寵住蘭堂翠帳金屏玳瑁牀叢星不似珠簾色¶
度月還同粉壁光從來著名推趙子復有丹唇發皓齒¶
一嬌一態本難逢如畫如花定相似樓臺宛轉曲皆通¶
<pb:KR4h0119_WYG_038-26b>¶
弦管逶迤徹下風此殿笑語長相共傍省歡娯不復同¶
訝許人情太厚薄分恩賦念能斟酌多作繡被為雙鴛¶
長弄綺琴憎别鶴人今投寵要須堅㑹使嵗寒恒度前¶
共取辰星作心抱無轉無移千萬年(牀一作梁同作如/長相作恒長雙鴛)¶
(一作/鴛鴦)¶
　　　同前　　　　　　　　　徐陵¶
傾城得意巳無儔洞房連閣未消愁宫中本造鴛鴦殿¶
為誰新起鳳皇樓緑黛紅顔兩相發千嬌百念情無歇¶
<pb:KR4h0119_WYG_038-27a>¶
舞衫迴袖勝春風歌扇當牕似秋月碧玉宫妓自翩妍¶
絳樹新聲最可憐張星舊在天河上從來張姓本連天¶
二八年時不憂度傍邊得寵誰應妬立春厯日自當新¶
正月春幡底須故流蘇錦帳挂香囊織成羅幌隠燈光¶
祗應私將琥珀枕暝暝來上珊瑚牀(最一作自/應一作相)¶
　　　同前(三首/)　　　　　　　江總¶
行行春逕蘼蕪緑織素郍復解琴心乍愜南階悲緑草¶
誰堪東陌怨黄金紅顔素月俱三五夫壻何在今追虜¶
<pb:KR4h0119_WYG_038-27b>¶
關山隴月春雪氷誰見人啼花照户(氷一作深/追一作征)¶
殿内一處起金房併勝餘人白玉堂珊瑚挂鏡臨網户¶
芙蓉作帳照雕梁房櫳宛轉埀翠幕佳麗逶迤隠珠箔¶
風前花管颺難留舞處花鈿低不落陽臺通夢太非真¶
洛浦淩波復不新曲中唯聞張女調定有同姓可憐人¶
但願私情賜斜領不願傍人相比竝妾門逢春自可榮¶
君面未秋何意冷(併玉臺作便張女/調一作張女曲)¶
泰山言應可轉移新寵不信更參差合歡錦帶鴛鴦鳥¶
<pb:KR4h0119_WYG_038-28a>¶
同心綺袖連理枝皎皎新秋明月開早露飛螢暗裏來¶
鯨燈落花殊未盡虬水銀箭莫相催非是神女期河漢¶
别有仙姬入吹臺未眠解著同心結欲醉那堪連理杯¶
後宫不愜茱萸芳夜夜爭開蘇合房寶釵翠鬢還相似¶
朱唇玉面非一行新人未語言如澀新寵無前判不臧¶
願奉更衣蘭麝氣恐君馬到自驚香¶
　　　遺所思(樂府遺聲怨思二十五曲有遺所思按/楚辭九歌云折芳馨兮遺所思疑本出)¶
　　　　(此/)　　　　　　　　　梁劉孝綽¶
<pb:KR4h0119_WYG_038-28b>¶
遺簪彫玳瑁贈綺織鴛鴦未若華滋樹交枝蕩子房别¶
前秋巳落别後春更芳所思不可寄唯憐盈袖香¶
　　　舞就行　　　　　　　　　梁劉孝儀¶
依歌移弱步傍竹艶新粧徐來翻應節亂去反成行¶
　　　雀乳空井中(晉傅𤣥詩曰鵲巢丘城側雀乳空/井中居不附龍鳳常畏虵與蟲依)¶
　　　　(賢義不恐近暴自當窮/雀乳空井中亦非樂府)　　梁劉孝威¶
逺去條支國心知漢德優聊棲丞相府過令黄霸羞挾¶
子須閒地空井共尋求轆轤絲綆絶桔槔冬蘚周將憐¶
<pb:KR4h0119_WYG_038-29a>¶
羽翼長唯辭各背遊(優一作休/長一作張)¶
　　　半渡溪(樂府解題曰半渡溪言戰而半涉溪水/見迫所言皆嶺南地理與武溪深相類)¶
　　　　(梁元帝又有半路溪則言相逢/隔溪巳識行步辭㫖與此全殊)¶
　　　　　　　　　　　　　　梁劉孝威¶
本厠偏伍伴一戰殄凶渠制賜文犀節驛報紫泥書入¶
營陳御蓋還家乘紫車皇恩空以重丹心恨不紓渡瀘¶
且不畏淩溪嗟有餘(空以重一/作知巳重)¶
　　　寒夜怨(樂府解題曰晉陸機獨寒吟云雪夜逺/思君寒牕獨不寐但叙相思之意爾陶)¶
<pb:KR4h0119_WYG_038-29b>¶
　　　　(𢎞景有寒夜怨梁簡文帝有獨處愁亦皆類/此詞品曰陶𢎞景寒夜怨後世填辭梅花引)¶
　　　　(格韻似之後/換頭微異)　　　　　梁陶𢎞景¶
夜雲生夜鴻驚悽切嘹唳傷夜情空山霜滿高煙平鉛¶
華沈照帳孤明寒月微寒風緊愁心絶愁淚盡情人不¶
勝怨思來誰能忍¶
　　　告遊篇　　　　　　　　梁陶𢎞景¶
性靈昔既肇縁葉久相因即化非𡨕滅在理淡悲欣冠¶
劒空衣影鑣轡乃仙身去此昭軒侣結彼瀛臺賔儻能¶
<pb:KR4h0119_WYG_038-30a>¶
踵留轍為子道𤣥津¶
　　　遥夜吟　　　　　　　　梁宗夬¶
遥夜復遥夜遥夜憂未歇坐對風動帷卧見雲間月¶
　　　荆州樂(三首荆州樂蓋出於清商曲江陵樂荆/州即江陵也有紀南城在江陵縣東梁)¶
　　　　(簡文帝荆州歌云紀南城里望朝雲雉飛/麥熟妾思君是也又有紀南歌亦出於此)¶
　　　　　　　　　　　　　　梁宗夬¶
迢遞樓雉懸參差臺觀雜城闕自相望雲霞紛颯沓¶
章華遊獵去紀郢從禽歸溶溶紫煙合鬱鬱紅塵飛¶
<pb:KR4h0119_WYG_038-30b>¶
朝發江津路暮宿靈溪道平衢廣且直長楊鬱裊裊¶
　　　迎客曲(詞品曰古者宴客有迎客送客/曲亦猶祭祀有迎神送神也)¶
　　　　　　　　　　　　　　梁徐勉¶
絲管列舞席陳含聲未奏待嘉賔羅絲管舒舞席斂袖¶
嘿唇迎上客¶
　　　送客曲　　　　　　　　梁徐勉¶
袖繽紛聲委咽餘曲未終高駕别爵無算景巳流空紆¶
長袖客不留¶
<pb:KR4h0119_WYG_038-31a>¶
　　　採荷調(樂府廣題曰梁太尉從事中郎江從簡/年十七有才思為採荷調以刺何敬容)¶
　　　　(敬容覽之不覺嗟賞愛其巧麗/敬容時為宰相一作採蓮諷)¶
　　　　　　　　　　　　　　　梁江從簡¶
欲持荷作柱荷弱不勝梁欲持荷作鏡荷暗本無光¶
　　　發白馬(通典曰白馬春秋時衛國曹邑有黎陽/津一曰白馬津酈生云守白馬之津是)¶
　　　　(也發白馬言征戍/而發兵於此也)　　　　梁費昶¶
家本樓煩俗召募羽林兒怖羌角觝戲習戰昆明池弓¶
弢不復挽劒衣恒露鈹一辭豹尾内長别屬車埀白馬¶
<pb:KR4h0119_WYG_038-31b>¶
今雖發黄河未結凘寄言閨中婦逢春心勿移¶
　　　濟黄河(題云/應教)　　　　　　　梁謝微¶
積隂晦平陸淒風結暮序朝辭金谷戍夕逗黄河渚赤¶
兔徒聨翩青鳬詎容與淚甚聲難發悲多袖未舉虚薄¶
謬君恩方嗟别宛許(戍一/作樹)¶
　　　同前(題云奉和濟黄河應教慤/本梁人此疑與謝微同作)北齊蕭慤¶
大蕃連帝室驂駕奉皇猷未明驅羽騎凌晨方畫舟津¶
城度維錦岸柳夾緹油鐘聲颺别島旗影照蒼流早光¶
<pb:KR4h0119_WYG_038-32a>¶
生劒服朝風起節樓滔滔細波動裔裔輕舷浮廻橈避¶
近磧放舳下前洲全疑上天漢不異謁蓬丘望知雲氣¶
合聽識水聲秋從君何等樂喜從神仙遊(鐘一/作鐃)¶
　　　同前(六朝聲偶/作柳顧言)　　　　　　陳江總¶
蔥山淪外域鹽澤隠遐方兩源分際逺九道派流長未¶
殫所聞見無待驗詞章留連嗟太史惆悵踐黎陽導波¶
縈地節疏氣耿天潢憫周沈用寶嘉晉肇為梁(節一/作脈)¶
　　　陵雲臺(魏志曰文帝黄初元年十二月初營洛/陽宫戊午幸洛陽三年築陵雲臺劉義)¶
<pb:KR4h0119_WYG_038-32b>¶
　　　　(慶世説曰陵雲臺樓觀精巧先秤衆木輕重/然後構造無錙銖相負掲臺高峻恒隨風動)¶
　　　　(揺揚龍驤洛陽記曰陵雲臺/高二十三丈登之見孟津也)梁謝舉¶
綺甍懸桂棟隠曖傍喬柯勢高凌玉井臨迥度金波易¶
覺涼風至早飛秋鴈過高臺相思曲望逺騷人歌幸屬¶
此迢遞知承雲霧多(屬一/作矚)¶
　　　同前　　　　　　　　　　周王褒¶
高臺懸百尺中夕殊未窮北臨酸棗寺西眺明光宫城¶
旁抵雙府林裏對相風書題鹿盧牓觀寫飛亷銅牕開¶
<pb:KR4h0119_WYG_038-33a>¶
神女電梁映美人虹虞捐濫天寵鄭瞀特懷忠莊生埀¶
翠釣昭儀抵鬬熊馳輪有盈缺人道亦汙隆還念西陵¶
舞非復鄴城中(抵一/作拒)¶
　　　伍子胥　　　　　　　　　梁鮑機¶
忠孝誠無報感義本投身日暮江波急誰憐漁丈人楚¶
墓悲猶在呉門恨未申(猶一作空/恨一作怨)¶
　　　建興苑(題云遊/建興苑)　　　　　　梁紀少瑜¶
丹陵抱天邑紫淵更上林銀臺懸百仞玉樹起千尋水¶
<pb:KR4h0119_WYG_038-33b>¶
流冠蓋影風揚歌吹音踟蹰憐拾翠顧步惜遺簪日落¶
庭光轉方幔屢移隂願言樂未極不道愛黄金(幔一作/幰願一)¶
(作/終)¶
　　　短簫　　　　　　　　　　梁張嵊¶
促柱弦始繁短簫吹初亮舞袖拂長席鐘音由簴颺巳¶
落簷瓦間復繞梁塵上時屬清夏隂恩暉亦非望¶
　　　田飲引　　　　　　　　　梁朱异¶
卜田宇兮京之陽面清洛兮背脩邙屬風林之蕭瑟值¶
<pb:KR4h0119_WYG_038-34a>¶
寒野之蒼茫鵬紛紛而聚散鴻冥冥而逺翔酒沈兮俱¶
發雲沸兮波揚豈味薄於東魯鄙蜜甜于南湘於是客¶
有不速朋自逺方臨清池而滌器闢山牖而飛觴促膝¶
兮道故久要兮不忘間談希夷之理或賦連翩之章(闕/)¶
　　　車馬行　　　　　　　　　梁戴暠¶
鞏洛風塵處冠蓋相填咽多稱魏其冷競隨田蚡熱輪¶
趣白虎第珂聚黄金穴獻酒悉葡萄詶言盡飛鐵東都¶
虵巳鑄西山綬應結朝集類蒸煙晩至如吹雪子雲爾¶
<pb:KR4h0119_WYG_038-34b>¶
何事門巷無車轍¶
　　　薄暮動弦歌　　　　　　　梁沈君攸¶
柳谷向夕沈餘日蕙樓臨砌徙斜光金户半入藂林影¶
蘭徑時移落蘂香絲繩玉壺傳綺席秦箏趙瑟響高堂¶
舞裙拂履喧珠珮歌響出扇繞塵梁雲邊雪飛弦柱促¶
留賔但須羅袖長日暮歌鐘恒不倦處處行樂為時康¶
　　　羽觴飛上苑(楚辭曰瑶漿密勺實羽觴張衡西/京賦曰促中堂之俠坐羽觴行而)¶
　　　　(無算羽觴謂杯上綴羽以&KR0297;飲漢/書音義曰羽觴作生爵形是也)¶
<pb:KR4h0119_WYG_038-35a>¶
　　　　　　　　　　　　　　　梁沈君攸¶
上路薄晩風塵合禁苑初春氣色華石徑斷絲䦨蔓草¶
山流細沫擁浮花魚文熠爚含餘日鶴蓋低昻照落霞¶
隔樹銀鞍喧寶馬分衢玉軸動香車車馬處處盡成隂¶
班荆促席對芳林藤杯屢動情仍暢翠樽引滿趣彌深¶
山陽倒載非難得宜城醇醖促須斟半醉驪歌應可奏¶
上客莫慮擲黄金(浮花一/作浮槎)¶
　　　桂檝汎河中　　　　　　　梁沈君攸¶
<pb:KR4h0119_WYG_038-35b>¶
黄河曲注通千里濁水分流引八川仙查逐源終未極¶
蘇亭遺跡尚難遷眇眇雲根侵逺樹蒼蒼水氣雜遥天¶
波影雜霞無定色湍文觸岸不成圓赤馬青龍交出浦¶
飛雲蓋海逺凌煙蓮舟渡沙轉不礙桂檝距浪弱難前¶
風急金烏翅自轉汀長錦纜影微懸榜人欲歌先扣枻¶
津吏猶醉强持船河隄極望今如此行杯落葉詎虚傳¶
(蘇亭一作漢帝雜/一作合龍一作驪)¶
　　　晨風行(晨風本秦詩也晨風詩曰鴥彼晨風鬱/彼北林傳曰鴥疾飛貌晨風鸇也言穆)¶
<pb:KR4h0119_WYG_038-36a>¶
　　　　(公招賢人賢人往之疾如晨風之入北林也/王循霧開九曲瀆沈氏理檝令舟人但歌晨)¶
　　　　(朝之/風爾)　　　　　　　　　梁王循¶
霧開九曲瀆風起千金堤岸囘分野逕林際成牛蹊鳬¶
隨落潮去日傍綺霞低望目輕舟隠瑟瑟逺寒悽還眺¶
小平急宴語方難齊(目一/作日)¶
　　　同前　　　　　　　　　　沈滿願¶
理檝令舟人停艫息旅泊河津念君劬勞冒風塵臨路¶
揮袂淚沾巾飈流勁潤逝若飛山高帆急絶音徽留子¶
<pb:KR4h0119_WYG_038-36b>¶
句句獨言歸中心㷀㷀將依誰風彌葉落永離索神往¶
形返情錯漠循帶易緩愁難却心之憂矣頗銷鑠¶
　　　一旦歌(樂府無名次/玉臺卿詩後)¶
一旦被頭痛避頭還著牀自無親伴侣誰當給水漿匍¶
匐入山院正逢虎與狼對虎低頭啼埀淚淚千行¶
　　　映水曲　　　　　　　　　梁沈滿願¶
輕鬢學浮雲雙蛾擬初月水澄正落釵萍開理埀髪¶
　　　登樓曲　　　　　　　　　梁沈滿願¶
<pb:KR4h0119_WYG_038-37a>¶
憑高川陸近望逺阡陌多相思隔重嶺相憶限長河(限/一)¶
　(作/恨)¶
　　　越城曲(樂府作無名氏/與登樓曲相次)¶
别怨悽歌響離啼濕舞衣願假烏棲曲翻從南向飛¶
　　　聽鐘鳴(梁書曰綜武帝第二子封豫章王綜母/齊東昏美人武帝滅齊納之七月而生)¶
　　　　(綜綜自以本東昏子及為都督南兖州刺史/聞齊建安王蕭寶寅在魏乃與數騎奔魏以)¶
　　　　(為侍中太尉綜既不得志嘗作聽鐘鳴悲落/葉辭以申其志大畧曰云云當時見者莫不)¶
　　　　(悲之南史事同而無其辭洛陽伽藍記曰洛/陽城東建陽里有臺高三丈上作二精舍有)¶
<pb:KR4h0119_WYG_038-37b>¶
　　　　(鐘撞之聞五十里太后移在宫内凝閑室初/豫章王蕭綜聞此鐘聲遂造聽鐘歌三首行)¶
　　　　(于世按梁書二辭各三首似與記合但存其/畧耳藝文詩彚所載與書頗異今附于後)¶
　　　　　　　　　　　　　　　梁蕭綜¶
聽鐘鳴當知在帝城參差定難數歴亂百愁生去聲懸¶
窈窕來響急徘徊誰憐傳漏子辛苦建章臺¶
聽鐘鳴聽聽非一所懷瑾握瑜空擲去攀松折桂誰相¶
許昔朋舊愛各東西譬如落葉不更齊漂漂孤雁何所¶
栖依依别鶴夜半啼¶
<pb:KR4h0119_WYG_038-38a>¶
聽鐘鳴聽此何窮極二十有餘年淹留在京域窺明鏡¶
罷容色雲悲海思徒揜抑¶
　　　悲落葉　　　　　　　　梁蕭綜¶
悲落葉連翩下重疊落且飛從横去不歸¶
悲落葉落葉悲人生譬如此零落不可持¶
悲落葉落葉何時還凡昔共根本無復一相關¶
　　　聽鐘鳴(此或聽鐘鳴/全篇之一)¶
歴歴聽鐘鳴當知在帝城西樹隠落月東牕見曉星霧¶
<pb:KR4h0119_WYG_038-38b>¶
露朏朏未分明烏啼啞啞巳流聲驚客思動客情客思¶
鬱縱横翩翩孤鴈何所栖依依别鶴半夜啼今嵗行已¶
暮雨雪向凄凄飛蓬旦夕起楊柳尚翻低氣鬱結涕滂¶
沱愁思無所託强作聽鐘歌¶
　　　悲落葉(此至高下任飄颺或是悲落葉全篇之/一後云悲落葉落葉何時還或别一篇)¶
悲落葉聨翩下重疊重疊落且飛從横去不歸長枝交¶
䕃昔何密黄鳥關關動相失夕葉雜凝露朝花翻亂日¶
亂春日起春風春風春日此時同一霜兩霜猶可當五¶
<pb:KR4h0119_WYG_038-39a>¶
晨六旦巳颯黄乍逐驚風舉高下任飄颺悲落葉落葉¶
何時還夙昔共根本無復一相關各隨灰土去高枝難¶
重攀(綜終于魏詩紀編入北魏/然其本傳在梁今附梁後)¶
　¶
　¶
　¶
　¶
　¶
<pb:KR4h0119_WYG_038-39b>¶
　¶
　¶
　¶
　¶
　¶
　¶
　¶
　古樂苑巻三十八¶
