# -*- mode: mandoku-view; -*-
#+TITLE: 古樂苑
#+DATE: 2015-08-25 00:38:31.383474
#+PROPERTY: ID KR4h0119
#+PROPERTY: BASEEDITION WYG    
#+PROPERTY: JUAN 卷四十三
<pb:KR4h0119_WYG_043-1a>¶
欽定四庫全書¶
　古樂苑卷四十三¶
　　　　　　　　　　　　明　梅鼎祚　編¶
　襍歌謠辭(古諺/)¶
　　夏諺(越絶書曰禹廵狩大越見耆老納詩書審銓/衡平斗斛夏諺云云  見太平御覽按今越)¶
　　　(絶無/此諺)¶
吾王不遊吾何以休吾王不豫吾何以助一遊一豫為¶
諸矦度(劉熈曰春行曰遊秋行曰豫左傳季氏有嘉樹/韓宣子譽之服䖍曰譽與豫同遊於樹下也唐)¶
<pb:KR4h0119_WYG_043-1b>¶
(宋之問詩春/豫臨池近)¶
　　太公兵法¶
　　　引黄帝語(賈子書引止日中必彗操刀必割二/句其餘見太公兵法即漢蓻文志黄)¶
　　　　(帝巾机/銘也)¶
日中不彗是謂失時操刀不割失利之期執斧不伐賊¶
人將来涓涓不塞將為江河熒熒不救炎炎奈何兩葉¶
不去將用斧柯為虺弗摧行將為蛇(来叶陵之反/蛇叶唐何反)¶
　　六韜¶
<pb:KR4h0119_WYG_043-2a>¶
天下攘攘皆為利往天下熈熈皆為利来(叶/)¶
　　左傳¶
　　　周諺(魯隱公十一年滕矦薛矦来朝爭長公使/羽父請于薛矦曰周諺有之云云周之宗)¶
　　　　(盟異姓為後/乃長滕矦)¶
山有木工則度之賓有禮主則擇之(度音/宅)¶
　　　周諺(初虞矦有玉虞公求旃弗獻既而悔之/曰周諺有之云云吾焉用此乃獻之)¶
匹夫無罪懐璧其罪¶
　　　晉士蒍引諺(晉獻公為太子申生城曲沃士蒍/曰太子不得立矣不如逃之無使)¶
<pb:KR4h0119_WYG_043-2b>¶
　　　　(罪至且諺曰云云天/若祚太子其無晉乎)¶
心苟無瑕何恤乎無家¶
　　　虢宫之竒引諺(晉假道於虞以伐虢宮之奇諫/曰虢虞之表也虢亾虞必從之)¶
　　　　(諺所謂云云者其虞虢/之謂也不聽晉㓕虞)¶
輔車相依唇亾齒寒(輔頰也車牙車又曰頷車上牙/骨之名也輔為外表車是内骨)¶
　　　鄭孔叔引諺(齊人伐鄭孔叔言於鄭伯曰諺有/之云云既不能彊又不能弱所以)¶
　　　　(病也請下齊以救國/鄭殺齊矦以說于齊)¶
心則不競何憚於病¶
<pb:KR4h0119_WYG_043-3a>¶
　　　宋樂豫引諺(宋昭公欲去羣公子樂豫曰公族/公室之枝葉也葛藟猶能庇其本)¶
　　　　(根况君子乎諺/所謂云云者也)¶
庇焉而縱尋斧焉(八尺曰尋所以量木也借木之/庇而縱放尋以量之斧以伐之)¶
　　　鄭子家引言(晉矦不見鄭伯以為貳於楚也鄭/子家使執訊而與之書以告趙宣)¶
　　　　(子曰古之人有言曰云云又曰云云小國之/事大國也德則其人也不德則其鹿也鋌而)¶
　　　　(走險急何能擇將悉敝賦以/待於儵晉鞏朔行成於鄭)¶
畏首畏尾身其餘幾¶
鹿死不擇音(音當作蔭/茠蔭也)¶
<pb:KR4h0119_WYG_043-3b>¶
　　　申叔時引人言(楚人伐陳因縣陳陳矦在晉申/叔時曰夏徵舒弑其君其罪大)¶
　　　　(矣抑人亦有言曰云云諸矦之從也曰討/有罪也今縣陳貪其富也無乃下可乎)¶
牽牛以蹊人之田而奪之牛牽牛以蹊者信有罪矣而¶
奪之牛罸已重矣¶
　　　晉伯宗引古言(楚子圜宋宋告急於晉晉矦欲/救之伯宗曰不可古人有言曰)¶
　　　　(云云天方授楚未可與爭諺曰髙/下云云天之道也君其待之乃止)¶
雖鞭之長不及馬腹¶
髙下在心川澤納汚山藪藏疾瑾瑜匿瑕國君含垢(漢/書)¶
<pb:KR4h0119_WYG_043-4a>¶
(亦引此無髙/下在心一句)¶
　　　晉羊舌職引諺(晉命士㑹將中軍于是晉國之/盗逃歸于秦羊舌職曰善人在)¶
　　　　(上則國無/幸民諺曰)¶
民之多幸國之不幸也¶
　　　晉韓厥引古言(晉欒書中行偃執厲公召韓厥/厥辭曰古之人有言曰云云而)¶
　　　　(况君/乎)¶
殺老牛莫之敢尸¶
　　　劉子引諺(天王使劉定公勞趙孟於潁館於洛/汭劉子曰子盍亦逺績禹功而大庇)¶
<pb:KR4h0119_WYG_043-4b>¶
　　　　(民乎對曰吾儕偷食朝不謀夕何其長也劉/子歸以語王曰諺所謂老將知而耄及之者)¶
　　　　(其趙孟之謂/乎何以能久)¶
老將知而耄及之¶
　　　衛矦引古言(衛矦入使讓太叔文子曰寡人淹/恤在外二三子皆使寡人聞衛國)¶
　　　　(之言吾子獨不在寡人古/人有言曰云云寡人怨矣)¶
非所怨勿怨¶
　　　齊晏子引諺(初景公欲更晏子之宅辭曰君之/先臣容焉臣不足以嗣之及晏子)¶
　　　　(如晉公更其宅反則成矣既拜乃毁之而為/里室皆如其舊則使宅人反之且諺曰云云)¶
<pb:KR4h0119_WYG_043-5a>¶
　　　　(二三子先卜鄰/矣卒復其舊宅)¶
非宅是卜惟鄰是卜¶
　　　魯謝息引言(晉人来治杞田季孫將以成與之/謝息為孟孫守不可曰人有言曰)¶
雖有挈缾之智守不假器¶
　　　鄭子産引古言(子產為鄭豐施歸州田於韓宣/子曰日君以公孫叚為能任其)¶
　　　　(事而賜之州田其子弗敢有古之人/有言曰云云敢以為請宣子受之)¶
其父析薪其子弗克負荷¶
　　　子服惠伯引諺(晉人執季孫意如子服惠伯私/於中行穆子曰魯兄弟也土地)¶
<pb:KR4h0119_WYG_043-5b>¶
　　　　(猶大所命能具若為夷棄之使事秦楚其何/瘳於晉諺曰臣一主二吾豈無大國乃歸季)¶
　　　　(孫/)¶
臣一主二¶
　　　子產引諺(子產適晉趙景子問曰伯有猶能為/鬼乎子產曰良霄我先君穆公之胄)¶
　　　　(子良之孫子耳之子敝邑之卿從政三/世矣抑諺曰云云能為鬼不亦宜乎)¶
蕞爾國而三世執其政柄¶
　　　子產引諺(鄭駟偃卒其父兄立偃叔父子瑕晉/人使問故子產對曰其子㓜弱其一)¶
　　　　(二父兄私族於謀而立長親寡君與其二三/老曰抑天實剝亂是吾何知焉諺曰云云民)¶
<pb:KR4h0119_WYG_043-6a>¶
　　　　(有兵亂猶或過之而/况敢知天之所亂)¶
無過亂門(宋對楚薳越人有言/曰惟亂門之無過)¶
　　　子瑕引諺(楚靈王執呉王弟蹶由以歸令尹子/瑕言于楚子曰彼何罪諺所謂云云)¶
　　　　(者楚之謂矣舍前之/忿可也乃歸蹶由)¶
室於怒市於色(戰國䇿怒於/室者色於市)¶
　　　范獻子引言(鄭伯如晉子大叔相見范獻子獻/子曰若王室何對曰老夫其國家)¶
　　　　(不能恤敢及王室抑人亦有言曰云云今王/室實蠢蠢焉吾小國懼矣然大國之憂也吾)¶
　　　　(子其/圖之)¶
<pb:KR4h0119_WYG_043-6b>¶
嫠不恤其緯而憂宗周之隕為將及焉¶
　　　魏子引諺(梗陽人有獄賂以女樂魏子將受之/魏戊謂閻設女寛曰吾子必諫饋入)¶
　　　　(召之比食三歎既食魏子曰吾聞諸伯叔諺曰/云云吾子置食之間三歎何也同辭而對曰)¶
　　　　(饋之始至恐其不足是以歎中置自咎曰豈/將軍食之而有不足是以再歎及饋之畢願)¶
　　　　(以小人之腹為君子之心/屬厭而已獻子辭梗陽人)¶
惟食忘憂(國語作惟食/可以忘憂)¶
　　　戲陽速引諺(衛矦為夫人南子召宋朝大子蒯/瞶羞之謂戲陽速曰從我而朝少)¶
　　　　(君我顧乃殺之速不進大子奔宋速告人曰/大子無道使余殺其母許而弗為以紓予死)¶
<pb:KR4h0119_WYG_043-7a>¶
　　　　(諺曰云云/吾以信義)¶
民保於信¶
　　　楚文子引諺(司馬子良生子越椒子文曰必殺/之是子也熊虎之狀而豺狼之聲)¶
　　　　(弗殺必滅若敖氏矣諺曰云云/是乃狼也其可畜乎子良不可)¶
狼子野心¶
　　　語¶
飛失在上走驛在下(兵交使在其間今語/兩國兵交不罪来使)¶
　　國語¶
<pb:KR4h0119_WYG_043-7b>¶
　　　富辰引言(襄王十三年鄭人伐滑王使遊孫伯/請滑鄭人執之王怒將以翟伐鄭富)¶
　　　　(辰諫曰不可人有言曰云云周文/公之詩曰兄弟閲於墻外禦其侮)¶
兄弟讒䦧侮人百里¶
　　　單襄公引言(晉克楚使郤至告慶於周召桓公/與之語至稱三伐召桓公以告單)¶
　　　　(襄公襄公曰人有言曰兵在其頸其郤至之/謂乎君子不自稱也非以讓也惡其盖人也)¶
　　　　(求盖人其抑下滋甚故聖人貴讓/且諺曰云云郤至歸明年死難)¶
兵在其頸¶
獸惡其網民惡其上¶
<pb:KR4h0119_WYG_043-8a>¶
　　　太子晉引言(周靈王二十二年穀洛闘將毁王/宮王欲壅之太子晉諫曰不可今)¶
　　　　(吾執政無乃實有所避而滑夫二川之神使/至於爭明以妨王宮王而飾之無乃不可乎)¶
　　　　(人有言曰/云云又曰)¶
無過亂人之門¶
佐雝者嘗焉佐鬬者傷焉(今俗語助祭得/食助鬪得傷)¶
禍不好不能為禍(猶財色之禍/生於好之)¶
　　　伶州鳩引諺(景王作大錢鑄大鐘鐘成伶人告/龢伶州鳩對曰臣不知其龢也且)¶
　　　　(民所曹好鮮其不濟也其所曹惡鮮其不廢/也故諺曰云云今三年之中而害金再興焉)¶
<pb:KR4h0119_WYG_043-8b>¶
　　　　(懼一之廢也/王崩鐘不龢)¶
衆心成城衆口鑠金¶
　　　衛彪傒引諺(周敬王十年劉文公與萇𢎞欲城/成周將合諸矦衛彪傒適周見單)¶
　　　　(穆公曰萇劉其不沒乎諺曰云云后稷勤周/十有五世而興幽王亂之十有四世守府之)¶
　　　　(謂多胡/可興也)¶
從善如登從惡如崩¶
　　　鄭叔詹引諺(晉公子重耳過鄭鄭文公不禮叔/詹諫弗聽曰若不禮焉則請殺之)¶
　　　　(諺曰/云云)¶
<pb:KR4h0119_WYG_043-9a>¶
黍稷無成不能為榮黍不為黍不能蕃膴稷不為稷不¶
能蕃殖所生不疑惟德之基(為黍為稷之為成也所生/謂種黍得黍種稷得稷唯)¶
(在所樹言禍/福亦猶是也)¶
　　　諸稽郢引諺(呉伐越越使諸稽郢行成於呉曰/夫諺曰云云今天王既封殖越國)¶
　　　　(乂刈亾之雖四方之諸矦/則何實以事呉呉許之)¶
狐埋之而狐搰之是以無成功¶
　　　越王引諺(越將伐呉數問於范蠡范蠡曰未可/也王姑待之王曰諺有之云云今歲)¶
　　　　(晚矣子/將奈何)¶
<pb:KR4h0119_WYG_043-9b>¶
觥飯不及壺飱(盛饌未具不如壺/飱之救饑疾也)¶
　　戰國策¶
　　　蘇秦引語(秦攻趙蘇秦謂秦王曰今雖/得邯鄲非國之長利也語曰)¶
戰勝而國危者物不斷也功大而權輕者地不入也¶
　　　又(蘇秦說齊閔王曰語曰云云何則後起之籍/也今天下之相與也不並㓕有能案兵而後)¶
　　　　(起寄怨而誅不直㣲用兵而寄/於義則亡天下可跼足而須也)¶
騏驥之衰也駑馬先之孟賁之倦也女子勝之¶
　　　張儀引言(張儀說秦王曰夫戰者萬乘之存亾/也且臣聞之曰云云言所以舉破天)¶
<pb:KR4h0119_WYG_043-10a>¶
　　　　(下之從舉趙王韓臣荆魏/親齊燕以成霸王之名)¶
削株掘根無與禍鄰禍乃不存(按國䇿止云臣聞之不/云諺語若臣聞之之類)¶
(載籍頗多但此實似古語耳即此篇前亦有臣聞之/曰以亂攻治者亡以邪攻正者亡以逆攻順者亡)¶
　　　莊辛引鄙語(莊辛謂楚襄王曰君王左州矦右/夏矦輦從鄢陵君與壽陵君楚國)¶
　　　　(必亡矣去之趙五月秦果舉鄢郢王使人徴/莊辛于趙曰今亊至於此為之柰何對曰臣)¶
　　　　(聞鄙/語曰)¶
見兎而顧犬未為晚也亡羊而補牢未為遲也(牢一/作籬)¶
　　　楚人引諺(楚䇿或謂黄齊曰人皆以謂公不善/於富摯諺曰云云今王善富摯而公)¶
<pb:KR4h0119_WYG_043-10b>¶
　　　　(不善也是/不臣也)¶
見君之乘下之見杖起之(下音户起/音去上聲)¶
　　　荀卿引語(孫子為蘭陵令春申君使人謝孫子/孫子去之趙春申君使人請孫子於)¶
　　　　(趙孫子為書謝曰癘人憐王此不恭之語也/雖然不可不審察也此為刼弑死亾之主言)¶
　　　　(也註云癘雖惡猶愈/于劫弑故反憐王)¶
癘人憐王¶
　　　武靈王引諺(趙武靈王始出胡服之令羣/臣皆諫止王王曰諺云云)¶
以書為御者不盡馬之情以古制今者不逹事之變(亦/見)¶
<pb:KR4h0119_WYG_043-11a>¶
(史/記)¶
　　　孟嘗君引鄙語(孟嘗君擇舍人以為武城/吏而遺之曰鄙語豈不曰)¶
借車者馳之借衣者被之(言弗愛也/被叶音披)¶
　　　蘇秦引鄙語(蘇秦為趙合從説韓曰臣聞鄙語/云云今大王西面交臂而臣亊秦)¶
　　　　(何以異於/牛後乎)¶
寧為雞口無為牛後(顔氏家訓曰按延篤戰國策音義/曰尸雞中之主從牛子也然則口)¶
(當為尸後當為/從俗寫誤也)¶
　　　蘇代引諺(秦圍宜陽蘇代為公仲謂向壽曰禽/困覆車秦楚合復攻韓韓必亾公仲)¶
<pb:KR4h0119_WYG_043-11b>¶
　　　　(躬率其私徒以闘於秦諺曰云云人皆言楚/之多詐也而公必之是自為貴也不如善韓)¶
　　　　(以待/之)¶
貴其所以貴者貴(以貴人所同貴按風雅逸篇亦以禽/困覆車為古語國策不云何語也)¶
　　　燕王喜引語(燕王喜與樂間謀伐趙不可王大/怒起六十萬以攻趙燕人大敗樂)¶
　　　　(間入趙王以書謝曰/語曰云云諺曰云云)¶
仁不輕絶智不輕怨¶
厚者不毀人以自益也仁者不危人以要名也¶
　　史記(史記漢書事屬/漢者仍後入漢)¶
<pb:KR4h0119_WYG_043-12a>¶
　　　趙肥義引諺(趙主父初以長子長為太子後得/呉娃生子何乃立何為王章心不)¶
　　　　(服其弟所立主父又使田不禮相李兌謂肥/義曰二人相得必有謀子奚不稱疾母出肥)¶
　　　　(義曰不可昔者主父以王屬義也諺曰云云/吾言已在前矣後章與田不禮作亂令召王)¶
　　　　(肥義先/入殺之)¶
死者復生生者不愧¶
　　　語(楚考烈王無子春申君内李園女弟有身進/之王生子男立為太子園陰養死士欲殺春)¶
　　　　(申君以滅口朱英謂春申君曰君置臣郎中/楚王卒李園必先入臣為君殺李園不聽後)¶
　　　　(王卒李園果先入伏死士刺春申君斬其頭/太史公曰語曰云云春申君失李英之謂邪)¶
<pb:KR4h0119_WYG_043-12b>¶
當斷不斷反受其亂¶
　　　商君引語(商君曰子觀我治秦也孰與五羖大/夫賢趙良曰千羊之皮不如一狐之)¶
　　　　(腋干人之諾諾不如一士之諤諤良請終日/正言而無誅可乎商君曰語有之矣云云夫)¶
　　　　(子果肯終日正/言鞅之藥也)¶
貌言華也至言實也苦言藥也甘言疾也(按風雅逸篇/但載千羊之)¶
(皮四句為古語而此語反不載然彼/特有似古語耳不云語也今正之)¶
　　　張儀引周語(張儀傳張儀説魏王曰從人多奮/辭而少可信人主與其辨而牽其)¶
　　　　(説豈得無眩哉臣聞之云云故願/大王審定計議且賜骸骨歸魏)¶
<pb:KR4h0119_WYG_043-13a>¶
積羽沈舟羣輕折軸衆口鑠金積毁銷骨(戰國䇿註周/語也漢中山)¶
(王傳臣聞衆口銷金積毁銷/骨叢輕折軸羽翮飛肉云云)¶
　　　諺(樗里子傳樗里秦惠王異母弟樗里/子滑稽多智秦人號曰智囊諺云)¶
力則任鄙智則樗里¶
　　　語(太史公曰語曰利令智昬平原君貪馮亭邪/説使趙陷長平兵四十餘萬衆邯鄲幾亾)¶
利令智昬¶
　　　鄙語(王翦傳賛引鄙語曰云云白起料敵合變/然不能救患于應矦王翦為秦將夷六國)¶
　　　　(然不能輔秦建/德以致圽身)¶
<pb:KR4h0119_WYG_043-13b>¶
尺有所短寸有所長¶
　　　蔡澤引語(蔡澤入秦説應矦范睢曰語曰云云/天地之常數也君之功極矣如是而)¶
　　　　(不退則商君白公呉起大夫種是也吾聞之/鑒於水者見面之容鑒於人者知吉與凶應)¶
　　　　(矦因謝病/請歸相印)¶
日中則移月滿則虧物盛則衰(按風雅逸篇不載此語/而載鑒於水者四句為)¶
(語史記止曰吾聞之不/云語也且本武王鏡銘)¶
　　　韓子(太史公曰韓子稱云云信哉是言也范雎/蔡澤遊説諸矦至白首無所遇及二人羈)¶
　　　　(旅入秦踵取卿相/固强弱之勢異也)¶
<pb:KR4h0119_WYG_043-14a>¶
長袖善舞多財善賈¶
　　　古語(鄒陽傳鄒陽者齊人也㳺於梁而介於羊/勝公孫詭之間勝等嫉陽惡之孝王孝王)¶
　　　　(怒下之吏將欲殺之陽乃從獄中上/書引諺曰云云何則知與不知也)¶
白頭如新傾葢如故(白上有/冇字)¶
　　漢書¶
　　　武帝賢良䇿問引古語(漢書或曰云云/不云古語也)¶
良工不琢¶
　　　東方朔引古語¶
<pb:KR4h0119_WYG_043-14b>¶
以管窺天以蠡測海以莛撞鐘(史記扁鵲曰以管/窺天以隙視文)¶
　　後漢書¶
　　　古語¶
人所歌舞天必從之人所咀嚼神必凶之(王莾遣更始/將軍亷丹討)¶
(山東辟馮衍為椽衍説丹曰將軍之先為漢信臣新室/之興英俊不附今漢内潰人懐漢德人所歌舞天必從)¶
(之按此本古語/而衍引其半)¶
　　管子¶
　　　諷桓公¶
<pb:KR4h0119_WYG_043-15a>¶
不行其野不違其馬(言馬以行野雖不行/野亦不可不調習也)¶
墻有耳伏宼在側¶
　　孔子家語¶
相馬以輿相士以居¶
　　曾子¶
人莫知其子之惡莫知其苖之碩¶
　　孟子¶
　　　齊人有言¶
<pb:KR4h0119_WYG_043-15b>¶
雖有智慧不如乘勢雖有鎡基不如待時(賈逵曰鎡基/耨也吕氏春)¶
(秋曰耨六寸/所以間稼)¶
　　説苑¶
　　　鄒穆公引周諺¶
囊漏貯中(文心雕龍/作儲中)¶
　　列子¶
　　　楊朱篇引古語¶
生相憐死相捐¶
<pb:KR4h0119_WYG_043-16a>¶
　　　古語¶
人不㛰宦情欲失半人不衣食君臣道息¶
　　　周諺¶
田父可坐殺(晨出夜入自以性之恒啜菽茹藿自以味/之極一朝處以軟毛綈薦以梁肉蘭味心)¶
(痛體煩内/熱生病矣)¶
　　莊子¶
　　　野語¶
聞道百以為莫已若(河伯/)¶
<pb:KR4h0119_WYG_043-16b>¶
　　　古語¶
美成在久惡成不及改¶
衆人重利亷士重名賢士尚志聖人貴精¶
　　荀子¶
　　　子道篇引古言¶
衣與繆與不女聊(與音歟聊音留叶力蚪反言雖衣服/我綢繆我而不敬不順則不聊汝也)¶
　　　大畧篇引民語¶
欲富乎忍耻矣傾絶矣故舊矣與義分背矣(傾&KR0376;謂傾/身絶命而)¶
<pb:KR4h0119_WYG_043-17a>¶
(求也分背如人/分背而行也)¶
　　魯定公記¶
　　　古語¶
寧得一把五加不用黄金滿車寧得一把地榆不用明¶
月寳珠¶
　　臯魚引古語¶
枯魚銜索幾何不蠧(索音素/古通)¶
　　商君書引語(公孫鞅謂秦孝公曰臣聞之疑行無/名疑事無功君亟定變法之慮殆猶)¶
<pb:KR4h0119_WYG_043-17b>¶
　　　(天下之/議語曰)¶
愚者暗於未成智者見於未萌¶
　　鄒子(名衍/齊人)¶
　　　古語¶
截趾適履孰云其愚何與斯人追欲喪軀¶
　　愼子(名到先申韓/申韓稱之)¶
不聪不明不能為王不瞽不聾不能為公¶
　　韓非子¶
<pb:KR4h0119_WYG_043-18a>¶
　　　古諺(隰子曰/)¶
知淵中之魚者不祥(趙文子曰周諺有言察見淵/魚者不祥智料隱逸者殃)¶
為政猶沐也雖有棄髪之費而有長髪之利也(按風雅/逸篇載)¶
(諺云奔車之上無仲尼覆舟之下/無伯夷此見韓子安危篇非諺也)¶
　　鬼谷子¶
　　　古言(權篇古人有言曰云云言者有/諱忌也衆口爍金言冇曲故也)¶
口可以食不可以言¶
　　　古語(今按鬼谷戒蘇秦張儀書云二足下功名/赫赫但春華至秋不得久茂夫女愛不極)¶
<pb:KR4h0119_WYG_043-18b>¶
　　　　(席男歡不畢輪痛哉不云古語也/戰國䇿嬖色不敝席寵臣不敝軒)¶
女愛不敝席男歡不盡輪¶
　　魯仲連子(漢藝文志冇/魯仲連子)¶
　　　古諺¶
百足之蟲三斷不蹶(墨子云馮公之蟲三斷不僵/馮公蟲名僵讀鞠躬之躬)¶
　　　魯連子¶
心誠憐白髪𤣥情不怡艶色媸¶
　　吕覽¶
<pb:KR4h0119_WYG_043-19a>¶
　　　齊鄙人諺¶
居者無載行者無埋(言生不隱謀死不隱忠也/載讀作䅔埋叶陵之反)¶
　　鶡冠子(楚人居深山以/鶡鳥羽為冠)¶
中流失船一壺千金(船音循釋名船循/也循水而行也)¶
　　孔叢子¶
　　　遺諺(平原君與子髙飲强子髙酒曰昔有遺諺/云云古之聖賢無不能飲也吾子何辭焉)¶
　　　　(子髙曰聖賢以道德/兼人未聞以飲食也)¶
堯舜千鍾孔子百觚子路嗑嗑尚飲十榼¶
<pb:KR4h0119_WYG_043-19b>¶
　　賈誼書¶
　　　容經篇¶
君子重襲小人無由入正人十倍邪辟無由來(倍叶/平聲)¶
　　劉向别錄¶
　　　古語¶
唇亾而齒寒河水崩其壊在山(寒叶胡干反/山叶輪旃反)¶
(風雅逸篇又載劉向列女傳古語云力田不如遇豐年/力桑不如見國卿刺繡文不如倚市門此本秋胡謂其)¶
(妻云云不謂諺/也傳止首二句)¶
<pb:KR4h0119_WYG_043-20a>¶
　　桓譚引諺¶
人之相去如牛九尾(風雅逸篇又載云二人同術誰昭/誰冥二虎同穴誰死誰生按此本)¶
(汲冡周書/非諺也)¶
　　　桓子新論引諺¶
人聞長安樂則出門而西向笑知肉味美則對屠門而¶
大嚼¶
習伏衆神巧者不過習者之門¶
　　牟子(東漢太/尉牟融)¶
<pb:KR4h0119_WYG_043-20b>¶
　　　古諺¶
少所見多所怪見槖駝言馬腫背(怪叶古/潰反)¶
　　劉子(劉晝字/孔昭)¶
　　　古諺¶
深不絶涓泉稚子浴其淵髙不絶丘陵跛羊遊其巔¶
　　應劭漢官儀引語(崔豹古今註曰文武車耳古重/較也文官青耳武官赤耳毛萇)¶
　　　(詩䟽曰重較/卿士之車耳)¶
仕宦不止車生耳¶
<pb:KR4h0119_WYG_043-21a>¶
　　師春(晉書云汲冡竹書中師春一/篇師春似是造書者姓名)¶
　　　古語¶
斧小不勝柯¶
　　韓嬰詩傳¶
　　　古詩¶
昨日何生今日何成必念歸厚必念治生日愼一日完¶
如金城¶
　　詩䟽¶
<pb:KR4h0119_WYG_043-21b>¶
　　　洛諺¶
洛鯉伊魴貴於牛羊¶
　　　齊諺¶
山上斫檀檖榏先殫(檖音遂榏音&KR0006;檀/與檖榏三木相似)¶
斫檀不諦得檕迷檕迷尚可得駮馬(駮馬亦木名馬音/如塗抹之抺檀與)¶
(檕迷駮馬三/木又相似)¶
　　　齊語¶
疲馬不渡澠水(澠水之/流迅疾)¶
<pb:KR4h0119_WYG_043-22a>¶
　　　上黨人調¶
問婦人欲買赭不謂竈下有黄土欲買釵不謂山中自¶
有楛¶
　　詩正義引語¶
四足之美有麃兩足之美有鷮¶
　　易緯引古語¶
一夫兩心㧞刺不深¶
躓馬破車惡婦破家¶
<pb:KR4h0119_WYG_043-22b>¶
　　春秋緯引古語¶
吐珠於澤誰能不合¶
月麗于畢雨滂沱月麗于箕風揚沙(叶桑/何反)¶
　　汜勝之書引古語(汜勝之成帝時為議郎師古曰/劉向别錄云使教田三輔有好)¶
　　　(田者師之/徙為御史)¶
土長冒撅陳根可㧞耕者急發(見月令/註農書)¶
　　四民月令引農語(東漢崔/寔撰)¶
三月昬參星夕杏花盛桑葉白¶
<pb:KR4h0119_WYG_043-23a>¶
河射角堪夜作犂星沒水生骨¶
　　月令引里語¶
蜻蛉鳴衣裘成蟋蟀鳴懶婦驚¶
　　闞駰十三州志(闞駰燉煌人沮/渠蒙遜同時)¶
峴山張蓋雨滂沛¶
　　齊民要術(後魏賈/勰撰)¶
智如禹湯不如常耕(叶居/郎反)¶
耕而不勞不如作㬥(勞去/反)¶
<pb:KR4h0119_WYG_043-23b>¶
子欲富黄金覆(謂秋鋤麥曳/柴壅麥根也)¶
夏至後不沒狗但雨多溼槖駝五月及澤父子不相借¶
(積籍二音夏至/前種麻良候也)¶
羸牛劣馬寒食下(言其乏食瘦/瘠春中必死)¶
　　水經註引諺(射的山名逺望狀若射矦土人以驗/年之登否的明則米賤的闇則米貴)¶
射的白斛米百射的𤣥斛米千¶
　　蔣子萬機論(隋書志魏太/尉蔣濟撰)¶
猛虎不處卑勢勁鷹不立垂枝¶
<pb:KR4h0119_WYG_043-24a>¶
　　抱朴子¶
古人欲逹勤誦經今世圖官勉治生¶
　　方囘山經引相冡書¶
山川而能語葬飾食無所肺腑而能語醫師色如土¶
　　文選註引古諺¶
越阡度陌互為主客¶
　　史炤通鑑䟽引諺¶
足寒傷心民怨傷國¶
<pb:KR4h0119_WYG_043-24b>¶
妍皮不裹癡骨¶
福至心靈禍来神昧¶
　　古諺古語(載籍通引/)¶
終身讓車不枉一舍¶
莫三人而迷(又曰莫/衆而迷)¶
惑者知反迷道不逺¶
不斑白語道失¶
白刃交前不顧流矢¶
<pb:KR4h0119_WYG_043-25a>¶
堂前不糞除郊草不瞻耘¶
一淵不兩蛟(又曰一栖不兩雄/又曰兩雄不並栖)¶
井水無大魚新林無長木¶
林中不賣薪湖上不鬻魚¶
觸露不搯葵日中不煎韭¶
乳犬玃虎伏雞摶狸¶
白璧不可為容容多後福¶
將飛者翼伏將奮者足跼將噬者爪縮將文者且朴¶
<pb:KR4h0119_WYG_043-25b>¶
中規不宻用墜禍辟¶
鐸以聲自穴膏以明自鑠虎豹之文来射猿狖之㨗来¶
擉¶
上求材臣殘木上求魚臣乾谷¶
遁關不可復亾犴不可再¶
無鄉之社易為黍肉無國之稷易為求福¶
　¶
　古樂苑卷四十三¶
