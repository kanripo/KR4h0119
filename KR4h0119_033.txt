# -*- mode: mandoku-view; -*-
#+TITLE: 古樂苑
#+DATE: 2015-08-25 00:38:31.209070
#+PROPERTY: ID KR4h0119
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0119_WYG_033-1a>¶
欽定四庫全書¶
　古樂苑巻三十三¶
　　　　　　　　　　　　明　梅鼎祚　編¶
　襍曲歌辭(漢無名氏/並)¶
　　　蜨蝶行　　　　　　　　　古辭¶
蜨蝶之遨遊東園奈何卒逢三月養子燕接我苜蓿間¶
持之我入紫深宫中行&KR0374;之傳欂櫨間雀來燕燕子見¶
銜哺來搖頭鼓翼何軒奴軒(持一/作披)¶
<pb:KR4h0119_WYG_033-1b>¶
　　　同前　　　　　　　　　梁李鏡逺¶
青春己布澤微蟲應節歡朝出南園裏暮依華葉端菱¶
舟追或易風池渡更難羣飛終不逺還向玉階蘭(春一/作年)¶
　　　驅車上東門行(此與冉冉孤生竹/並漢十九首中詩)¶
　　　　　　　　　　　　　　古辭¶
驅車上東門遥望郭北墓白楊何蕭蕭松柏夾廣路下¶
有陳死人杳杳即長暮潛寐黄泉下千載永不寤浩浩¶
隂陽移年命如朝露人生忽如寄夀無金石固萬嵗更¶
<pb:KR4h0119_WYG_033-2a>¶
相送賢聖莫能度服食求神仙多為藥所誤不如飲美¶
酒被服紈與素¶
　　　駕言出北闕行(藝文題云驅車上/東門則此擬作)¶
　　　　　　　　　　　　　　晉陸機¶
駕言出北闕躑躅遵山陵長松何鬱鬱丘墓互相承念¶
昔殂沒子悠悠不可勝安寢重𠖇廬天壤莫能興人生¶
何所促忽如朝露凝辛苦百年間戚戚如履氷仁知亦¶
何補遷化有明徵求仙鮮克仙太虚安可凌良㑹罄美¶
<pb:KR4h0119_WYG_033-2b>¶
服對酒宴同聲(安可凌一/作不可凌)¶
　　　傷歌行(傷歌行側調曲也古辭傷日月代謝年/命遒盡絶離知友傷而作歌也玉臺作)¶
　　　　(魏明/帝)　　　　　　　　古辭¶
昭昭素明月輝光燭我牀憂人不能寐耿耿夜何長微¶
風吹閨闥羅帷自飄揚攬衣曳長帶屣履下髙堂東西¶
安所之徘徊以彷徨春鳥翻南飛翩翩獨翺翔悲聲命¶
儔匹哀鳴傷我腸感物懷所思泣涕忽霑裳佇立吐髙¶
吟舒憤訴穹蒼(翻一/作向)¶
<pb:KR4h0119_WYG_033-3a>¶
　　　悲歌　　　　　　　　　古辭¶
悲歌可以當泣逺望可以當歸思念故鄉鬱鬱纍纍欲¶
歸家無人欲渡河無船心思不能言腸中車輪轉¶
　　　前緩聲歌(按緩聲本為歌聲之緩非言命也陸/機前緩聲歌言將前慕仙遊冀命長)¶
　　　　(緩謝恵連後緩聲歌大畧戒居/髙位而為讒謟所蔽與前歌異)¶
　　　　　　　　　　　　　　古辭¶
水中之馬必有陸地之船但有意氣不能自前心非木¶
石荆根株數得覆葢天當復思東流之水必有西上之¶
<pb:KR4h0119_WYG_033-3b>¶
魚不在大小但有朝於復來長笛續短笛欲今皇帝陛¶
下三千萬¶
　　　同前　　　　　　　　　晉陸機¶
遊仙聚靈族髙㑹曾城阿長風萬里舉慶雲鬱嵯峨宓¶
妃興洛浦王韓起太華北徵瑶臺女南要湘川娥肅肅¶
霄駕動翩翩翠葢羅羽旗棲瓊鸞玉衡吐鳴和太容揮¶
髙弦洪崖發清歌獻酬旣已周輕舉乗紫霞總轡扶桑¶
枝濯足暘谷波清輝溢天門垂慶恵皇家(枝一/作底)¶
<pb:KR4h0119_WYG_033-4a>¶
　　　同前　　　　　　　　　宋孔寗子¶
供帳設𤣥宫衆仙胥旅亞炤炤二儀曠雍容風雲暇北¶
伐太行鼓南整九疑駕笙歌興洛川鳴簫起秦榭鈞天¶
異三代廣樂非韶夏滿堂皆人靈列筵必羽化烏可循¶
日留兎自延月夜弱水時一濯扶桑聊暫舍兆旬方履¶
端千齡配八蜡¶
　　　同前　　　　　　　　　梁沈約¶
羽人廣宵宴帳集瑤池東開霞汎綵靄澄霧迎香風龍¶
<pb:KR4h0119_WYG_033-4b>¶
駕出黄苑帝服起河宫九疑轥煙雨三山馭螭鴻玉鑾¶
乃排月瑤軷信凌空神行燭𤣥漠帝斾委曾虹簫歌美¶
嬴女笙吹悦姬童瓊漿且未洽羽轡已騰空息鳳曾城¶
曲滅景清都中隆祐集皇代委祚溢華嵩¶
　　　後緩聲歌(一作前/緩聲歌)¶
羲和纖阿去嵯峨覩物知使命余轉欲悲歌憂戚人心¶
胷處山勿居峰在行勿為公居峰太阻銳為公遇讒蔽¶
邪琴自踈越雅韻能揚揚滑滑相混同終始福禄豐¶
<pb:KR4h0119_WYG_033-5a>¶
　　　緩歌行　　　　　　　　宋謝靈運¶
飛客結靈友凌空萃丹丘習習和風起采采彤雲浮娥¶
皇發湘浦霄明出河洲宛宛連螭轡裔裔振龍旒(浮一/作流)¶
(旒一作輈/此首闕)¶
　　　枯魚過河泣　　　　　　古辭¶
枯魚過河泣何時悔復及作書與魴鱮相教慎出入¶
　　　古咄唶歌(潘安仁笙賦曰詠園桃之夭夭歌棗/下之纂纂歌曰棗下纂纂朱實離離)¶
　　　　(宛其死矣化為枯枝纂纂棗花也棗之纂纂/盛貎實之離離將哀言榮謝之各有時也棗)¶
<pb:KR4h0119_WYG_033-5b>¶
　　　　(下何纂/纂出此)　　　　　　　古辭¶
棗下何纂纂榮華各有時棗欲初赤時人從四邊來棗¶
適今日賜誰當仰視之(闕/誤)¶
　　　棗下何纂纂　　　　　　梁簡文帝¶
垂花臨碧澗結翠依丹巘非直入遊宫兼期植靈苑落¶
日芳春暮遊人歌吹晩弱刺引羅衣朱實凌還幰且歡¶
洛浦詞無羡安期逺¶
　　　同前(二首/)　　　　　　　隋王胄¶
<pb:KR4h0119_WYG_033-6a>¶
栁黄知節變艸緑識春歸復道含雲影重簷照日輝¶
御栁長條翠宫槐細葉開還得聞春曲便逐鳥聲來¶
　　　古八變歌(選詩拾遺云古歌有八/變九曲之名未詳其義)¶
　　　　　　　　　　　　　　　古辭(下同/)¶
北風初秋至吹我章華臺浮雲多暮色似從崦嵫來枯¶
桑鳴中林絡緯響空堦翩翩飛蓬征愴愴遊子懷故鄉¶
不可見長望始此回¶
　　　豔歌(又謂之妍歌辭曰妍歌展妙聲發曲吐令/辭又汎汎江漢萍飄蕩永無根又庭中有)¶
<pb:KR4h0119_WYG_033-6b>¶
　　　　(竒樹上有悲鳴蟬又青青陵中草傾葉晞朝/日陽春被恵澤枝葉可纜結皆妍歌之遺句)¶
今日樂上樂相從步雲衢天公出美酒河伯出鯉魚青¶
龍前鋪席白虎持榼壺南叶工鼓瑟北叶吹笙竽姮娥¶
垂明璫織女奉瑛琚蒼霞揚東謳清風流西歈垂露成¶
帷幄奔星扶輪輿¶
　　　樂府¶
行胡從何方列國持何來&KR0586;毺㲮&KR1674;五木香迷迭艾蒳¶
及都梁(五木御覽/作五味)¶
<pb:KR4h0119_WYG_033-7a>¶
　　　古樂府¶
蘭草自然香生於大道傍腰鐮八九月俱在束薪中¶
　　　襍歌(一作/離歌)¶
晨行梓道中梓葉相切磨與君别交中繣如新縑維裂¶
之有餘絲吐之無還期(維一/作羅)¶
　　　古歌¶
上金殿著玉樽延貴客入金門入金門上金堂東厨具¶
肴膳椎牛烹猪羊主人前進酒彈瑟為清商投壺對彈¶
<pb:KR4h0119_WYG_033-7b>¶
棊博奕並復行朱火颺煙霧博山吐微香清樽發朱顔¶
四座樂且康今日樂相樂延年夀千霜¶
　　　古歌¶
秋風蕭蕭愁殺人出亦愁入亦愁座中何人誰不懷憂¶
令我白頭故地多飈風樹木何脩脩離家日趨送衣帶¶
日趨緩心思不能言腸中車輪轉¶
　　　古歌(太平御覽終乆/作稴穇焉作安)¶
高田種小麥終乆不成穂男兒在他郷焉得不憔悴¶
<pb:KR4h0119_WYG_033-8a>¶
　　　古歌銅雀辭(太平御覽作/魏文帝歌)¶
長安城西雙員闕上有一雙銅雀宿一鳴五穀生再鳴¶
五穀熟(文選注所/引遺宿字)¶
　　　古絶句(四首/)¶
藁砧今何在山上復有山何當大刀頭破鏡飛上天(藁/砧)¶
(砆也謂夫也山上有山出也大刀/頭刀上環也破鏡言半月當還也)¶
日暮秋雲隂江水清且深何用通音信蓮花玳瑁簪¶
莵絲從長風根莖無斷絶無情尚不離有情安可别¶
<pb:KR4h0119_WYG_033-8b>¶
南山一樹桂上有雙鴛鴦千年長交頸歡慶不相忘¶
　　　古五襍組詩　　　　　　古辭¶
五襍組岡頭草往復還車馬道不獲已人將老¶
　　　同前　　　　　　　　　齊王融¶
五襍組慶雲發往復還經天月不獲巳生胡越¶
　　　同前　　　　　　　　　梁范雲¶
五襍組㑹塗山往復還兩崤闗不得巳孀與鰥¶
　　　古兩頭纎纎詩　　　　　古辭(下同/)¶
<pb:KR4h0119_WYG_033-9a>¶
兩頭纎纎月初生半白半黒晴中睛腷腷膊膊雞初鳴¶
磊磊落落向曙星¶
　　　同前¶
兩頭纎纎青玉玦半白半黑頭上髮腷腷膊膊春氷裂¶
磊磊落落桃初結¶
　　　同前　　　　　　　　　齊王融¶
兩頭纎纎綺上紋半白半黑鷦翔羣腷腷膊膊烏迷星¶
磊磊落落玉石分¶
<pb:KR4h0119_WYG_033-9b>¶
　¶
　¶
　¶
　¶
　¶
　¶
　¶
　古樂苑巻三十三¶
